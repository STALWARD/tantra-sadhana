---
title: "चक्रवेध"
author: "KAULBHASKAR GURU JI"
date: "2022-10-01"
---

चक्रवेध के क्रम में सर्वप्रथम **अकुल** अथवा **विषुवत्** का नाम आता है। इसके अनन्तर **अष्टदल** और उसके पश्चात् षड्दलविशिष्ट **कुलपद्म** का स्थान है। इसके ऊपर **मूलाधार** है। इस मूलाधार के ऊपर **हृल्लेखा** अथवा **शक्ति** का स्थान है। यह स्थान **अनंगादि** देवताओं से परिवेष्टित होकर मूलाधार से ढाई अँगुल ऊपर नीलवर्ण की कर्णिका के अन्दर प्रतिष्ठित रहता है। हृल्लेखा से दो अँगुल ऊपर **स्वाधिष्ठान चक्र** स्थित है। इसके पश्चात् क्रमशः **मणिपुर** , **अनाहत** , **विशुद्धि** और **आज्ञाचक्र** है। मूलाधार में **अग्निबिम्ब** , अनाहत में **सूर्यबिम्ब** और विशुद्धि में **चन्द्रबिम्ब** का दर्शन होता है। आज्ञाचक्र के ऊपर **बिन्दु** , **अर्धचन्द्र** , **निरोधिका** , **नाद** , **नादान्त** , **शक्ति** , **व्यापिका** , **समना** , और **उन्मना** नामक भूमियाँ हैं। उन्मना तक काल की कलाएँ, तत्त्व, देवता और मन सर्वदा निरुद्ध हो जाते हैं। तन्त्र-ग्रन्थों में इसी का निर्वाणात्मक **रुद्रवक्त्र** के नाम से वर्णन है।

**यह अंतिम भूमि विश्वातीत है और यही वह सदाशिवरूपी आसन है जिस पर महाकामेश्वराङ्कनिलया महाकामेश्वरी विराजती हैं**।
