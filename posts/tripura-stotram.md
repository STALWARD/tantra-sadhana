---
title: "श्रीत्रिपुरा-स्तोत्र"
author: "KAULBHASKAR GURU JI"
date: "2024-01-02 "
---

## **श्रीबाला स्तवराज**

**ध्याये निरामयं वस्तु जगत्त्रयविमोहनं**|

**अशेषव्यवहाराणां स्वामिनीम् संविदं पराम्** ||

**उद्यतसूर्यसह्स्त्राभां दाडिमीकुसुमप्रभाम्** |

**जपाकुसुमसंकाशां पद्मरागसमप्रभाम्**||

**विद्युत्पुञ्जनिभां तप्तकाञ्चनाभां सुरेश्वरीम्** |

**रक्तोत्पलदलाकरपादपल्लवराजितम्** ||

**अनर्घ्यरत्नखचितमन्जीरचरणद्वयाम्**|

**पादाङ्गुळीयकक्षिप्तरत्नतेजोविराजिताम्** ||

**कदळीललितस्तम्भसुकुमारोरुकोमलाम्** |

**अलक्ष्यमध्यमां निम्ननाभिं शातोदरीं पराम्** ||

**अनर्घ्यमौक्तिकस्यूत हारभारविराजिताम्**|

**उद्यदादित्यसंकाशताटंककुसुमप्रभाम्** ||

**पूर्णचन्द्रमुखीं पद्मवदनांवरनासिकाम्**|

**स्फुरन्मादनकोदण्डसुभ्रूवं पद्मलोचनाम्** ||

**ललाटपट्टसंराजद्रत्नाढय्तिलकार्चिताम्** |

**मुक्तामाणिक्यघटितमकुटस्थलकिंकिणीम्** ||

**स्फूरच्चंद्रकलाराजन्मकुटाम् लोचनत्रयीम्** |

**प्रवालपल्लवलसद्बाहुवलीचतुष्टयाम्** ||

**इक्षुकोदण्डपुष्पेषुपाशांकुशचतुर्भुजाम्** |

**सर्वदेवमयीं बालां श्रीमत्त्रिपुरसुन्दरीम्** ||

**सर्वतीर्थमयीं विद्यां सर्वकामप्रपुरणीम्** |

**सर्वाम्नायमयीं विद्यां सर्वदेवोपशोभिताम्** ||

**एवं ध्यात्वा पराम् बालां वामनासापुटक्रमात्** |

**त्रिकोणमुद्रया बिन्दौ महापद्ममनुस्मरेत्**||

**आवाह्य बालां तन्मंत्रम पठन्पीठे स्थितां स्मरेत्** ||

( 2 )

## **श्रीसौभाग्याष्टोत्तरशतनाम**

**निशम्यैतज्जामदग्न्यो माहात्म्यं सर्वतोऽधिकम्**।

**स्तोत्रस्य भूयः पप्रच्छ दत्तात्रेयं गुरुत्तमम्**।।१।।

**भगवंस्त्वन्मुखाम्भोजनिर्गमद्वाक्सुधारसम्**।

**पिबतः श्रोत्रमुखतो वर्धतेऽनुरक्षणं तृषा**।।२।।

**अष्टोत्तरशतं नाम्नां श्रीदेव्या यत्प्रसादतः**।

**कामः सम्प्राप्तवाँल्लोके सौभाग्यं सर्वमोहनम्**।।३।।

**सौभाग्यविद्यावर्णानामुद्धारो यत्र संस्थितः**।

**तत्समाचक्ष्व भगवन् कृपया मयि सेवके**।।४।।

**निशम्यैवं भार्गवोक्तिं दत्तात्रेयो दयानिधिः**।

**प्रोवाच भार्गवं रामं मधुराक्षरपूर्वकम्**।।५।।

**श्रृणु भार्गव यत्पृष्टं नाम्नामष्टोत्तरं शतम्**।

**श्रीविद्यावर्णरत्नानां निधानमिव संस्थितम्**।।६।।

**श्रीदेव्या बहुधा सन्ति नामानि श्रृणु भार्गव**।

**सहस्त्रशतसंख्यानि पुराणेष्वागमेषु च**।।७।।

**तेषु सारतरं ह्येतत् सौभाग्याष्टोत्तरात्मकम्**।

**यदुवाच शिवः पूर्वं भवान्यै बहुधार्थितः**।।८।।

**सौभाग्याष्टोत्तरशतनामस्तोत्रस्य भार्गव**।

**ऋषिरुक्तः शिवश्छन्दोऽनुष्टुप् श्रीललिताम्बिका**।।९।।

**देवता विन्यसेत् कूटत्रयेणावर्त्य सर्वतः**।

**ध्यात्वा सम्पूज्य मनसा स्तोत्रमेतदुदीरयेत्**।।१०।।

 ।।अथ नाममन्त्राः।।

**ॐ कामेश्वरी कामशक्तिः कामसौभाग्यदायिनी**।

**कामरुपा कामकला कामिनी कमलासना**।।११।।

**कमला कल्पनाहीना कमनीय कलावती**।

**कमलाभारतीसेव्या कल्पिताशेषसंसृतिः**।।१२।।

**अनुत्तरानघानन्ताद्भुतरुपानलोद्भवा**।

**अतिलोकचरित्रातिसुन्दर्यतिशुभप्रदा**।।१३।।

**अघहन्त्र्यतिविस्तारार्चनतुष्टामितप्रभा**।

**एकरुपैकवीरैकनाथैकान्तार्चनप्रिया**।।१४।।

**एकैकभावतुष्टैकरसैकान्तजनप्रिया**।

**एधमानप्रभावैधद्भक्तपातकनाशिनी**।।१५।।

**एलामोदमुखैनोऽद्रिशक्रायुधसमस्थितिः**।

**ईहाशून्येप्सितेशादिसेव्येशानवरांगना**।।१६।।

**ईश्वराज्ञापिकेकारभाव्येप्सितफलप्रदा**।

**ईशानेतिहरेक्षेषदरुणाक्षीश्वरेश्वरी**।१७।।

**ललिता ललनारुपा लयहीना लसत्तनुः**।

**लयसर्वा लयक्षोणिर्लयकर्त्री लयात्मिका**।।१८।।

**लघिमा लघुमध्याढ्या ललमाना लघुद्रुता**।

**हयारुढा हतामित्रा हरकान्ता हरिस्तुता**।।१९।।

**हयग्रीवेष्टदा हालाप्रिया हर्षसमुद्धता**।

**हर्षणा हल्लकाभांगी हस्त्यन्तैश्वर्यदायिनी**।।२०।।

**हलहस्तार्चितपदा हविर्दानप्रसादिनी**।

**रामा रामार्चिता राज्ञी रम्या रवमयी रतिः**।।२१।।

**रक्षिणी रमणी राका रमणीमण्डलप्रिया**।

**रक्षिताखिललोकेशा रक्षोगणनिषूदिनी**।।२२।।

**अम्बान्तकारिण्यम्भोजप्रियान्तभयंकरी**।

**अम्बुरुपाम्बुजकराम्बुजजातवरप्रदा**।।२३।।

**अन्तःपूजाप्रियान्तःस्थरुपिण्यन्तर्वचोमयी**।

**अन्तकारातिवामांकस्थितान्तस्सुखरुपिणी**।।२४।।

**सर्वज्ञा सर्वगा सारा समा समसुखा सती**।

**संततिः संतता सोमा सर्वा सांख्या सनातनी ॐ**।।२५।।

।।फलश्रुति।।

**एतत् ते कथितं राम नाम्नामष्टोत्तरं शतम्**।

**अतिगोप्यमिदं नाम्नां सर्वतः सारमुद्धृतम्**।।२६।।

**एतस्य सदृशं स्तोत्रं त्रिषु लोकेषु दुर्लभम्**।

**अप्रकाश्यमभक्तानां पुरतो देवताद्विषाम्**।।२७।।

**एतत् सदाशिवो नित्यं पठन्त्यन्ये हरादयः**।

**एतत्प्भावात् कंदर्पस्त्रैलोक्यं जयति क्षणात्**।।२८।।

**सौभाग्याष्टोत्तरशतनामस्तोत्रं मनोहरम्**।

**यस्त्रिसंध्यं पठेन्नित्यं न तस्य भुवि दुर्लभम्**।।२९।।

**श्रीविद्योपासनवतामेतदावश्यकं मतम्**।

**सकृदेतत् प्रपठतां नान्यत् कर्म विलुप्यते**।।३०।।

**अपठित्वा स्तोत्रमिदं नित्यं नैमित्तिकं कृतम्**।

**व्यर्थीभवति नग्नेन कृतं कर्म यथा तथा**।।३१।।

**सहस्त्रनामपाठादावशक्तस्त्वेतदीरयेत्**।

**सहस्त्रनामपाठस्य फलं शतगुणं भवेत्**।।३२।।

**सहस्त्रधा पठित्वा तु वीक्षणान्नाशयेद्रिपून्**।

**करवीररक्तपुष्पैर्हुत्वा लोकान् वशं नयेत्**।।३३।।

**स्तम्भेत् पीतकुसुमैर्णीलैरुच्चाटयेद् रिपून्**।

**मरिचैर्विद्वेषणाय लवंगैर्व्याधिनाशने**।।३४।।

**सुवासिनीर्ब्राह्मणान् वा भोजयेद् यस्तु नामभिः**।

**यश्च पुष्पैः फलैर्वापि पूजयेत् प्रतिनामभिः**।।३५।।

**चक्रराजेऽथवान्यत्र स वसेच्छ्रीपुरे चिरम्**।

**यः सदाऽऽवर्तयन्नास्ते नामाष्टशतमुत्तमम्**।।३६।।

**तस्य श्रीललिता राज्ञी प्रसन्ना वाञ्छितप्रदा**।

**एतत्ते कथितं राम श्रृणु त्वं प्रकृतं ब्रुवे**।।३७।।

( 3)

## **श्रीबाला अष्टोत्तरशतनाम**

विनियोग: श्री दक्षिणा मूर्ति ऋषि: गायत्री छंदः श्री बाला त्रिपुरसुन्दरी देवता ऐं बीजं सौ: शक्ति क्लीं कीलकं मम श्री बाला परमेश्वरी प्रीत्यर्थे जपे विनियोग ।।

( ध्यानं )

**अरुण किरण जालै रंजीता सावकाशा,**

**विधृत जपवटीका पुस्तकाभीति हस्ता**।

**इतरकर वराढय़ा फुल्ल कल्हार संस्था,**

**निवसतु ह्यदी बाला नित्य कल्याण शीला**।।

( स्तोत्र )

**अरुणरूपा, महारूपा, ज्योतिरूपा, माहेश्वरी**।

**पार्वती वर रूपा च परब्रह्म स्वरूपिणी**।।

**लक्ष्मी, लक्ष्मीस्वरूपा च लक्ष, लक्षस्वरूपिणी**।

**गायत्री चेव सावित्री, संध्या सरस्वती, स्तुति**।।

**वेद बीजा, ब्रह्म बीजा, विश्व बीजा, कवि प्रिया**।

**इच्छाशक्ति, क्रियाशक्ति, आत्मशक्ति: भयंकरी**।।

**कालिका, कमला, काली, कंकाली, काल रूपिणी**।

**उपस्थिति स्वरूपा, च प्रलया, लयकारिणी**।।

**हिंगुला, त्वरिता, चण्डी, चामुण्डा, मुण्डमालिनी**।

**रेणुका, भद्रकाली, च मातंगी, शिव शाम्भवी**।।

**येगुला, मंगला गौरी, गिरिजा, गौमती, गया**।

**कामाक्षी, कामरूपा च, कामिनी, कामरूपिणी**।।

**योगिनी, योगरूपा, च योगज्ञान, शिवप्रिया**।

**उमा, कात्यायिनी, चण्डी, अम्बिका त्रिपुरसुन्दरी**।।

**अरुणा, तरुणी, शांति, सर्वसिद्धि, सुमंगला**।

**शिवा सिद्धिमाता च सिद्धिविध्या हरि प्रिया**।।

**पद्मावती, पद्मवर्णा पद्माक्षी पद्मसंभवा**।

**धरिणी, धरित्री धात्री अगम्य गम्यवाहिनी**।।

**विध्यावती मंत्रशक्ति मंत्रसिद्धि परायणी**।

**विरत्धारिणी, धात्री वाराही विश्वरूपिणी**।।

**परा पश्या पर मध्या दिव्य वन्ध्य विलासिनी**।

**नाद बिंदु कलाज्योती: विजया भुवनेश्वरी**।।

**ऐंकारिणी भयकरी क्लींकारी कमलप्रिया**।

**सौं शिव पत्नी च पर तत्व प्रकाशिनी**।।

**ह्रींकारी आदिम्या च मंत्र मूर्ति परायिणी**।

**इदं त्रिपुरसुन्दर्य नामं अष्टोत्तर शतं**।।

।। फलश्रुति ।।

**प्रातःकाले पठे नित्यं सर्व सम्पति दायकम**।
**द्विकाले पठे नित्यं भुक्ति मुक्ति प्रदायकम**।।
**त्रिकाले पठे नित्यं सर्व सिद्धि प्रदायकम**।
**अष्टोत्तर सहस्त्रेण लभते वांछितं फलं**।।
**आयूर् आरोग्यं ऐश्वर्यं ज्ञानन्वितम यशोबलम**।
**अष्टोत्तर शतं दिव्यं नाम स्तोत्रं प्रकीर्तितम**।।

।। श्री बाला त्रिपुरसुन्दरी अष्टोत्तरशत नाम श्री बाला समर्पणं ।।

( 4 )

( त्रिपुरसुन्दरीअष्टकम् )

**कदम्बवनचारिणीं मुनिकदम्बकादम्बिनीं नितम्बजित भूधरां सुरनितम्बिनीसेविताम्**।

**नवाम्बुरुहलोचनामभिनवाम्बुदश्यामलां त्रिलोचनकुटुम्बिनीं त्रिपुरसुन्दरीमाश्रये**॥१॥

**कदम्बवनवासिनीं कनकवल्लकीधारिणीं महाह।र्मणिहारिणीं मुखसमुल्लसद्वारुणीम्**।

**दयाविभवकारिणीं विशदलोचनीं चारिणीं त्रिलोचनकुटुम्बिनीं त्रिपुरसुन्दरीमाश्रये**॥२॥

**कदम्बवनशालया कुचभरोल्लसन्मालया कुचोपमितशैलया गुरुकृपालसद्वेलया**।

**मदारुणकपोलया मधुरगीतवाचालया कयाऽपि घननीलया कवचिता वयं लीलया**॥३॥

**कदम्बवनमध्यगां कनकमण्डलोपस्थितां षडम्बुरुहवासिनीं सततसिद्धसौदामिनीम्**।

**विडम्बितजपारुचिं विकचचंद्रचूडामणिं त्रिलोचनकुटुम्बिनीं त्रिपुरसुन्दरीमाश्रये**॥४॥

**कुचाञ्चितविपञ्चिकां कुटिलकुन्तलालंकृतां कुशेशयनिवासिनीं कुटिलचित्तविद्वेषिणीम्**।

**मदारुणविलोचनां मनसिजारिसंमोहिनीं मतङ्गमुनिकन्यकां मधुरभाषिणीमाश्रये**॥५॥

**स्मरप्रथमपुष्पिणीं रुधिरबिन्दुनीलाम्बरां गृहीतमधुपात्रिकां मदविघूर्णानेत्रचञ्चलां**।

**घनस्तनभरोन्नतां गलितचूलिकां श्यामलां त्रिलोचनकुटुम्बिनीं त्रिपुरसुन्दरीमाश्रये**॥६॥

**सकुङ्कुमविलेपनामलकचुंबिकस्तूरिकां समन्दहसितेक्षणां सशरचापपाशाङ्कुशाम्**।

**अशेषजनमोहिनीमरुणमाल्य भूषाम्बरां जपाकुसुमभासुरां जपविधौ स्मराम्यम्बिकाम्**॥७॥

**पुरंदरपुरंध्रिकां चिकुरबन्धसैरंध्रिकां पितामहपतिव्रतां पटपटीरचचा।र्रताम्**।

**मुकुन्दरमणीमणीलसदलंक्रियाकारिणीं भजामि भुवनांबिकां सुरवधूटिकाचेटिकाम् ॥ ८॥

इति श्रीमद् शंकराचार्यविरचितं त्रिपुरसुन्दरीअष्टकं समाप्तं II
